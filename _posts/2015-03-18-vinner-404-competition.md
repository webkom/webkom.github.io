---
layout: post
title: Vinner av Webkoms 404-konkurranse!
author: edvardvb

---

For knappe to måneder siden annonserte vi vår store 404-konkurranse, hvor vi lot hobby-entusiaster, ambisiøse game 
devs og den jevne abakule konkurrere om et ettertraktet V.I.P. medlemsskap på Downtown. Konkurransen ble avsluttet
ved utgangen av februar, og nå har vi etter lang tids diskusjon klart å velge en vinner.

Selv om det bare er én vinner vil vi nå ha hele *to* 404-spill på [abakus.no](http://www.abakus.no), slik at du får
et tilfeldig spill hver gang du får en 404-error (forhåpentligvis skjer ikke det så ofte). Her får du en kort 
oppsummering av de to spillene, og en begrunnelse på hvorfor vi mener vinneren fortjente seieren:

##2. plass - The Floor is Lava

[![The Floor is Lava] (/images/posts/2015-03-18-lava.png)]
(https://rawgit.com/Vardark/404-competition/master/entries/audunlib/index.html)
      
The Floor is Lava imponerte oss med hele *seks* (6) baner, og støtte for to spillere. Dette er et plattformspill 
hvor man styrer en figur som såklart skal holde seg unna lavaen, samtidig som den må passe seg for en del fiender. 
Figuren kan samle ammunisjon som den kan skyte på fiendene. Noen av nivåene er til og med dynamiske, slik at man ikke 
kan stå på samme sted for lenge. Ønsker du å teste spillet kan du klikke på bildet ovenfor.

##1. plass - Survive                                                                                                                                                                                                                                                                                                                                                                 

[![Winner] (/images/posts/2015-03-18-winrar.png)]
(https://rawgit.com/draperunner/404-competition/master/entries/matsby/dist/matsby.html)
    
Survive handler om å overleve lengst mulig. Man styrer et lite romskip, og målet er å finne en trygg vei gjennom
en strøm av 4-ere og 0-ere. Du har litt ammunisjon, slik at du kan rydde vei om det blir helt krise, og jo lengre du
overlever jo raskere kommer fiendene mot deg. Det er også mulig å plukke opp flere power-ups, slik som 'slow-mo' og
ekstra ammo. Du får score basert på hvor mange fiender du ødelegger, og hvor lenge du overlever.

Selv om vi er mektig imponert over begge spillene er det nok Survive som stikker av med seieren. 
The Floor is Lava stilte sterkt med mange features og multiplayer, men enkelte bugs gjorde at man fortere ble lei
av spillet. Vinnerspillet imponerte oss med elegant design og tema, godt implementerte features, det er enkelt å forstå
og et spill man lett kan glemme seg bort i. Undertegnedes high-score er på 305, og om du tror du kan slå meg kan du
prøve spillet ved å klikke på bildet ovenfor.
    
Vi gratulerer Mats Byrkjeland med seieren, kontakt oss for avhenting av premie! Eller så kontakter vi deg. Vi får se.   
   
