---
layout: post
title: Slack
author: hanswilw

---

Abakus har i en årrekke hostet IRC (Quassel) for sine medlemmer. Dette har gitt muligheten for likesinnede Abakuler å diskutere alt i mellom himmel og jord i kanalen #abakus på EFNet. I den siste tiden har vi observert dalende aktivitet, og det ønsker vi å gjøre noe med.

I fjor høst valgte vi i Webkom å prøve ut Slack i stedet for IRC som intern kommunikasjonstjeneste, og det kan vi si oss godt fornøyde med. Slack er et IRC-alternativ, som er veldig anvendelig på tvers av plattform og operativsystemer. Slack kommer nemlig med en god webapp, samt klienter for Mac, iOS og Android. Det jobbes også med Windows Phone og Desktop klient. 

Dette er grunnen til at vi nå ønsker å introdusere Abakus sitt offisielle Slack-team!

![Slack-webapp](/images/posts/2015-02-04-slack-webapp.png)


## Hvordan gjør jeg det?

Du går inn på [Abakus](https://abakus-ntnu.slack.com/signup) sin Slack-side, og registrerer deg med din studentmail. Deretter godtar du epostverifiseringen --- vips så dyttes du inn i Slack sin webapp, og du er klar til å chatte.

Dersom du ønsker mer informasjon om Slack, eller nedlastningslenker til klientene, så kan du gå inn [her](https://abakus-ntnu.slack.com/getting-started).

## Hvorfor skal jeg bli med?

Nei, si det? Vi ønsker å knytte alle Abakuler tettere, samt senke terskelen for å kommunisere med hittil ukjente medstudenter. Og hvordan gjør data- og kommunikasjonsteknologistudenter det? Jo, selvsagt over internett!

## Jeg bruker Linux, finnes det en klient for meg?

Nei, dessverre finnes det ingen native app, men det finnes muligheter til å integrere Slack i din favoritt IRC-klient (se under). Hvis ikke er webappen et godt valg --- og med en Chromium-basert nettleser så får man støtte for desktop notifications også.

## Hva skjer med #abakus på EFNet?

Ikke vær redd, den vil fortsette å leve i beste velgående - men vi ønsker selvsagt å ha deg begge steder!

## Jeg ønsker forstatt å bruke min IRC-klient!

Ingen grunn til å ikke bli med over på den andre siden! Slack har en IRC-gateway, som gjør det mulig for IRC-klienter å koble seg til vårt Slack-team. 

Her er en guide til [Weechat](http://robots.thoughtbot.com/weechat-for-slacks-irc-gateway) og [irssi](http://www.robgolding.com/blog/2014/05/16/using-slack-with-irssi/) som er to mye brukte IRC-klienter.

## Jeg får det ikke til :(

Vi tar gjerne i mot e-post for å hjelpe til! Vi er ikke farlige, men hvis du allikevel ikke tør - så er google alltid din venn.
