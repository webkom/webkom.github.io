---
layout: post
title: 404-konkurranse
author: martinhath

---

Det nye året er i gang, både ribbe og pinnekjøtt har lagt seg godt rundt nedre del av magen, og øvingsfrister i samtlige fag begynner å nærme seg.
Du har kanskje allerede innsett at store planene om «gjevn jobbing hele semesteret» fra forige eksamensperiode ikke var så kult likevel, og du trenger noe tøft å holde på med.
Vi i Webkom har nettopp dette --- for hva er vel tøffere enn en konkurranse?

Du har kanskje vært borte i Pong klonen vi har på 404-siden vår.
Ikke det? Nåvel. Her er et skjermbilde: 

![Nåværende 404-spill](/images/posts/2015-01-16-gammel-404.png)

Hvis du hater spillet Pong, eller må se minst femti nyanser grått før du blir fornøyd, er dette din sjanse til å skape noe stort!
Vær med på å skape historie, og help til med å roe ned nervene til abakuler som er gått seg vill på Abakus' nettsider.

## Hva trenger jeg? 

Konkurransen hostes gjennom [Github](https://github.com/webkom/404-competition), så det er greit å kunne det helt grunnleggende i både `git` og Github.
For å sette opp prosjektet trenger du også `make`, og `cookiecutter`. Se [Githubrepoet](https://github.com/webkom/404-competition) for mer informasjon om oppsett og installasjon.
Siden vi skal lage et browserspill må du også ha syke Javascript skills.
Neida (joda).

## Er det noen regler?
 1. Det ferdige produktet, spillet, skal ligge i én enkel `.html` fil.

 2. Vi har lagt opp til at dere kan bruke [Phaser](http://phaser.io/), men dere kan bruke akkurat hva dere vil.

 3. Kun ett bidrag hver, så ikke spar på kruttet.

 4. Spillet må være ferdig i løpet av februar måned.

 4. Vi får lov til å bruke spillet ditt som en 404-side :)


## Hva er premien?

For å ha en skikkelig konkurranse trenger man en skikkelig premie, og det har vi selvfølgelig skaffet.
De av dere som var i Åre, men som bare fikk bacon og en hodepine med hjem til Trondheim, får en
ny mulighet til å vinne denne veldig ettertraktede premien: ett V.I.P medlemsskap på Downtown!
Som om ikke det var nok varer dette livet ut!
Ja, du leste riktig. Livet ut. For å lage et spill. Hvorfor leser du fortsatt dette?!

Ingen liker å skrive kode som aldri blir kjørt.
Derfor har vi bestemt at ikke bare vinnerens spill skal bli brukt på 404-siden, men alle de beste spillene!
Du trenger med andre ikke å valfarte til midtbyen for å få noe ut av konkurransen --
du kan også gjøre det hjemme fra din egen sofakrok.

## Jeg skjønner ikke dette..

Fortvil ikke! Send oss en mail, så skal vi prøve å være studassen din.

## Hva venter jeg på?
Det vet ikke jeg heller! Kom deg inn på [Github](https://github.com/webkom/404-competition) og `git clone`!

