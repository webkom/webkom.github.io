---
title: census
description: En tjeneste for å holde oversikt over maskiner og Raspberry Pis.
pubDate: 2014-09-14
author: relekang
---

I webkom har vi noen maskiner og Raspberry Pis som har dynamiske IP-adresser.
Vi ønsket derfor en enkel oversikt over hvilke IPer de har og en status på om de
er oppe. Vi tenker at flere Abakus-studenter kan ha bruk for en slik tjeneste
og vil derfor gjøre det mulig for medlemmer av Abakus å bruke census. Slik det er
nå kan alle "rapportere" til census.

Census er et express.js prosjekt. [Express.js](http://expressjs.com/) er
et minimalistisk webrammeverk for node.js. Nettsiden har en offentlig del og en
del som krever autentisering. Den offentlige delen kan man se på bildet
nedenfor.

![Census slik det ser ut når man ikke er logget inn](/images/posts/2014-09-07-census-screenshot.png)

Det er ikke så stor forskjell på de to delene. Når man har logget inn vises det
litt mer informasjon og flere maskiner. Det som blir vist når man har logget inn
er IP og brukernavn. Siden det er mulig å rapportere maskiner som ikke tilhører
Abakus så må brukernavn rapporteres. De som ikke har `abakus` som brukernavn
vil ikke bli vist før man logger inn.

Autentisering blir håndtert med [passport-abakus](https://github.com/webkom/passport-abakus)
som vi har skrevet [en bloggpost](http://webkom.abakus.no/passport-abakus/) om
tidligere. Det vil si at alle med en bruker på [abakus.no](http://abakus.no)
kan logge inn.

Nå tenker du kanskje hvordan kan man rapportere inn til census? Det som må
gjøres er å sende en POST forespørsel til census.abakus.no/api/report. I
POST-dataene må det legges inn tjenernavn og brukernavn. Vi har satt opp dette
som en cronjobb hvert 10. minutt på våre servere. Derfor vil ikonet på nettsiden bli rødt dersom
det ikke har kommet en ny POST forespørsel de siste 15. minuttene.

Census finnes på [census.abakus.no](http://census.abakus.no) og prosjektet finnes på [github.com/webkom/census](https://github.com/webkom/census). Vi er veldig takknemelige for tilbakemeldinger [åpne ett issue](https://github.com/webkom/census/issues/new) om du har spørsmål eller forslag til forbedringer.
