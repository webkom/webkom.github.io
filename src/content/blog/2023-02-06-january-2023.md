---
title: Januar 2023
description: Oppsummering av hva vi har jobbet med i januar 2023
pubDate: 2023-02-06
author: haukkagu
---

Ny måned, nye muligheter og et nytt innlegg på utviklerbloggen! Her er en oppsummering av hva vi har jobbet med i januar.

## Ny og moderne look

I januar har vi jobbet hardt med å forbedre looken til abakus.no. Det er flere aspekter ved nettsiden som ser gammelt og utdatert ut, og målet vårt har vært å få nettsiden til å virke litt mer moderne. Noe av det vi har implementert er en ny font, finere farger, runde hjørner på komponenter, en splitter ny kalender og kulere komponenter for arrangementer på profilen! Under følger noen før- og etterbilder.

| **Før**                                                  | **Etter**                                              |
| -------------------------------------------------------- | ------------------------------------------------------ |
| ![before1](/images/posts/2023-02-06-overview-before.png) | ![after1](/images/posts/2023-02-06-overview-after.png) |
| ![before2](/images/posts/2023-02-06-calendar-before.png) | ![after2](/images/posts/2023-02-06-calendar-after.png) |
| ![before3](/images/posts/2023-02-06-profile-before.png)  | ![after3](/images/posts/2023-02-06-profile-after.png)  |

For mer detaljer, sjekk endringsloggen på bunnen av blogginnlegget.

## Abanav

Skal du sende inn en kvittering til Abakus, men er usikker på hvor du skal gjøre dette? Kanskje du vil forberede deg til genfors, men aner ikke hvor man finner statuttene? Frykt ikke lengere, for nå har Abakus sin helt egen instabart: Abanav. Abanav gir deg en oversikt over alle nettjenestene til Abakus, alt fra abakus.no til nettsiden for statuttene og kvitteringer. Ta en tur innom på [aba.wtf](https://aba.wtf) og finn hva enn du leter etter!

<img width="500" src="/images/posts/2023-02-06-abanav.png" alt="abanav">

## Opprydding av vote

I tillegg til LEGO har vi også jobbet en del med et annet prosjekt denne måneden, nemlig vote. Kodebasen til vote var mildt sagt utdatert ettersom teknologi-stakken har vært relativt uendret siden vote ble skrevet i 2015. Vi hadde derfor en rekke ting vi ønsket å fornye. For det første var vote-backend skrevet i ikke-typet javascript. Som jeg har skrevet om tidligere på utviklerbloggen er statiske typer et godt verktøy for å unngå å introdusere feil, noe som er svært viktig i et system som vote. Vi har derfor hatt et mer eller mindre pågående prosjekt lenge nå, om å legge til TypeScript-typer. Etter en god siste innspurt etter jul, har TypeScript-koden endelig merget inn i master. Dette vil gjøre det tryggere og lettere for oss å gjøre endringer og vedlikehold på vote.

Videre var vote-frontend skrevet i AngularJS, forgjengeren til frontend-rammeverket Angular som dere kanskje har hørt om. Dette er et 12 år gammelt rammeverk som ikke har vært i aktiv utvikling siden 2018. Her har vi valgt å ta en stormskritt inn i fremtiden ved å skrive hele frontend på nytt i SvelteKit. Dette ble påbegynt i januar, men her gjenstår fremdeles en del arbeid. En del forberedelser ble derimot gjennomført i januar. Vi har blant annet byttet ut byggeverktøyet webpack med vite, og testverktøyet mocha med vitest. Vi regner derfor med å komme godt i gang med dette i februar, og gleder oss til å vise frem en ny og forbedret vote om ikke alt for lenge.

## Endringslogg for LEGO (abakus.no) Januar 2023

- 🚀 - Ny funksjonalitet
- ✨ - Forbedret funksjonalitet
- 🐛 - Bugfiks
- 🎨 - Designendring
- 🧹 - Opprydning

### Nytt:

- 🧹 **Opprydding av vote** ([vote#534](https://github.com/webkom/vote/pull/534), [vote#532](https://github.com/webkom/vote/pull/532), [vote#522](https://github.com/webkom/vote/pull/522), [vote#521](https://github.com/webkom/vote/pull/521), [vote#518](https://github.com/webkom/vote/pull/518), [vote#517](https://github.com/webkom/vote/pull/517), [vote#516](https://github.com/webkom/vote/pull/516), [vote#515](https://github.com/webkom/vote/pull/515))
- 🚀 **Personvern**, personvernerklæring er nå lagt til i footeren ([lego-webapp#3485](https://github.com/webkom/lego-webapp/pull/3485))
- 🚀 **Analytics**, analytics har blitt lagt til lenker i ukesmail ([lego#3198](https://github.com/webkom/lego/pull/3198))
- 🎨 **Fargepalett**, komponenter bruker nå en forbedret palett for gråfarger ([lego-webapp#3518](https://github.com/webkom/lego-webapp/pull/3518))
- 🎨 **Arrangementer**, forbedret designet til administrasjonssiden for arrangementer ([lego-webapp#3517](https://github.com/webkom/lego-webapp/pull/3517))
- 🎨 **Emojireaksjoner**, en ny og moderne look for emojireaksjoner ([lego-webapp#3505](https://github.com/webkom/lego-webapp/pull/3505))
- 🎨 **Kort**, en ny og moderne look for kortkomponenten ([lego-webapp#3488](https://github.com/webkom/lego-webapp/pull/3488), [lego-webapp#3516](https://github.com/webkom/lego-webapp/pull/3516))
- 🎨 **Font**, byttet font fra Raleway og Roboto til Inter ([lego-webapp#3487](https://github.com/webkom/lego-webapp/pull/3487), [lego-webapp#3519](https://github.com/webkom/lego-webapp/pull/3519))
- 🎨 **Bakgrunnsfarge**, bakgrunnen er nå mindre grå ([lego-webapp#3487](https://github.com/webkom/lego-webapp/pull/3487))
- 🎨 **Møter**, nytt ikon for møter ([lego-webapp#3471](https://github.com/webkom/lego-webapp/pull/3471))
- 🎨 **Kalender**, forbedret designet til kalenderen ([lego-webapp#3470](https://github.com/webkom/lego-webapp/pull/3470))
- 🎨 **Animasjoner**, standardisert animasjoner ([lego-webapp#3467](https://github.com/webkom/lego-webapp/pull/3467))
- 🎨 **Profil**, forbedret designet til arrangementer på profilen ([lego-webapp#3283](https://github.com/webkom/lego-webapp/pull/3283))
- 🎨 **Tabell**. forbedret designet til tabellkomponenten ([lego-webapp#3407](https://github.com/webkom/lego-webapp/pull/3407))
- 🎨 **Diverse komponenter**, forbedret designet til diverse komponenter ([lego-webapp#3416](https://github.com/webkom/lego-webapp/pull/3416))

### Fikset:

- 🧹 **Hovedsiden**, refactor av hovedsiden ([lego-webapp#3449](https://github.com/webkom/lego-webapp/pull/3449))
- 🧹 **TypeScript-relaterte feilmeldinger**, opprydning av typescript feilmeldinger og typer ([lego-webapp#3385](https://github.com/webkom/lego-webapp/pull/3385), [lego-webapp#3386](https://github.com/webkom/lego-webapp/pull/3386))
- 🐛 **Diverse bugfikser** ([lego-webapp#3504](https://github.com/webkom/lego-webapp/pull/3504), [lego-webapp#3496](https://github.com/webkom/lego-webapp/pull/3496), [lego-webapp#3486](https://github.com/webkom/lego-webapp/pull/3486), [lego-webapp#3468](https://github.com/webkom/lego-webapp/pull/3468), [lego-webapp#3433](https://github.com/webkom/lego-webapp/pull/3433), [lego-webapp#3457](https://github.com/webkom/lego-webapp/pull/3457))
